<p>E’ possibile riscontrare due situazioni di interesse legate all’uso dei metodi la cui accurata gestione permette di migliorare 
l’efficienza del codice: </p>

<ul>
  <li>omonimia parametri dei metodi e delle variabili della classe in cui i metodo sono definiti </li>
  <li>molteplicità dei costruttori della classe </li>
</ul>

<p>La prima situazione deriva dal fatto che un tipico utilizzo dei metodi consiste nel fornire valori da assegnare alle variabili degli oggetti. 
In tal caso è evidente che i parametri del metodo e i dati membro della classe possiedono la stessa semantica e pertanto non è ragionevole 
identificare gli uni e gli altri con nomi diversi. </p>

<p>Il problema che ne segue è quello di poter discriminare fra entità diverse che sono individuate con lo stesso identificatore. </p>

<p>La seconda situazione nasce dalla funzione dei costruttori, il cui scopo è quello di fornire procedure diversificate di 
inizializzazione degli oggetti che possono dipendere da particolari esigenze applicative. </p>

<p>Tipicamente una classe mette a disposizione un costruttore con valori di default per le variabili degli oggetti e uno o più altri 
costruttori per inizializzazioni specifiche. </p>

<p>E’ ragionevole aspettarsi che la presenza dei molteplici costruttori, similari nelle loro funzionalità, comporti la duplicazione 
di parte del codice o tali metodi con conseguente spreco di memoria. </p>

<p>Al fine di fronteggiare le situazioni indicate, il linguaggio di programmazione Java mette a disposizione del programmatore la parola riservata this. </p>

<p>Si tratta di una parola chiave che può essere sfruttata sotto due interpretazioni distinte:</p>

<ul>
  <li>il riferimento ad un oggetto </li>
  <li>riferimento ad un altro costruttore </li>
</ul>

<p>Nella prima accezione, la parola this è sfruttata nella risoluzione di omonimie tra il parametro di un metodo e il nome di una variabile di istanza:</p>

<div class="highlight"><pre><code class="java"><span class="kd">class</span> <span class="nc">T</span> <span class="o">{</span>
   <span class="kt">float</span> <span class="n">car</span><span class="o">;</span>
   <span class="kt">void</span> <span class="nf">m</span><span class="o">(</span><span class="kt">float</span> <span class="n">var</span><span class="o">){</span>
       <span class="k">this</span><span class="o">.</span><span class="na">var</span><span class="o">=</span><span class="n">var</span><span class="o">;</span>
   <span class="o">}</span>
<span class="o">}</span></code></pre></div>

<p>Ci forza il compilatore ad interpretare la specifica this.var come un riferimento alla variabile di istanza var dell’oggetto in cui il metodo m()  è attivato.
Pertanto, nel comando this.var=var, l’identificatore var a destra dell’operatore di assegnazione si riferisce al parametro del metodo, 
mentre la specifica this.var collocata a sinistra dello stesso operatore si riferisce all’attributo dell’oggetto. </p>

<p>La seconda accezione della parola this legata alla presenza di più costruttori. Al fine di ridurre il codice prodotto dal compilatore, 
i costruttori di una classe possono essere ripartiti in un costruttore primario e uno o più altri costruttori secondari. 
Mentre il costruttore primario è di per sè codificato, i costruttori secondari rimandano a quello primario riportandone i parametri
di chiamata nella specifica this. La specifica di richiamo deve essere la prima istruzione che appare nel codice dei costruttori secondari.</p>

<div class="highlight"><pre><code class="java"><span class="kd">class</span> <span class="nc">T</span> <span class="o">{</span>
   <span class="kt">float</span> <span class="n">var</span><span class="o">;</span>
   <span class="kd">public</span> <span class="nf">T</span><span class="o">(</span><span class="kt">float</span> <span class="n">var</span><span class="o">){</span>
      <span class="k">this</span><span class="o">.</span><span class="na">var</span><span class="o">=</span><span class="n">var</span><span class="o">;</span>
   <span class="o">}</span>
   <span class="kd">public</span> <span class="nf">T</span><span class="o">(){</span>
      <span class="k">this</span><span class="o">(</span><span class="mf">0.03</span><span class="o">);</span>
   <span class="o">}</span>
<span class="o">}</span></code></pre></div>

